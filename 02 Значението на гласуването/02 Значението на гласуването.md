# Значението на гласуването
3 минути

Понятията "свобода" и "права" са въведени от човека и не са естествени явления в дивата природа. От гледна точка на физиката, химията и математиката, ние просто съществуваме. За това извън цивилизацията, човек се ражда без "право" на каквото и да е. Човешката цивилизация датира от преди десетки хиляди години, като едва през последните няколко-стотин години човешкия живот започва да има стойност, човшеки права, а след това и граждански права. Още има живи хора преживели Втората Световна Война, които помнят нацистките концлагери, наподобяващи пилешки кланници. В този смисъл, с дългата си история закона на джунглата е традиция, докато граждаснките права са временна аномалия. 

## Нашествие
Днес живота е значително по-лесен, приятен и стойностен от преди. Преди 600? години за да се промени закон без монарха е било необходимо земята да се завладее от друг монарх - една голяма група хора в условия на принуда да умрат като войници на бойното поле за величието на враждуващите монарси, като победата дава власт да се промени закона. Този метод трудно може да се инициира от граждани, защото изисква разпалване на война и предупределянето на изхода от позицията на безправен феодален роб.

## Преврат
Винаги е било актуално да се прави държавен преврат, при който чрез заговор на индивидуално мотивирани държавници (обикновенно полиция и военни) текущите управляващи да се убият и при липса на противопоставящ се авторитет да заемат мястото му. Значително по-лесно от предишния вариант, но изисква генерали и министри да узурпират властта и след този риск да използват придобитата властта за гражданските интереси.

## Гражданска война
Когато достатъчно граждани са достатъчно засегнати и са достатъчно инициативни, може да протестират за незабавна смяна на правителството. Ако властта мобилизира армията и гражданите се въоражат се получава гражданска война, в която сънародници воюват сред къщите си за да защитят не само интересите си, но и живота си. Ако победят, гражданите могат да променят закона, но вредите от войната обикновено далеч надминават ползите от променения закон.

## Гласуване
Днес правителството се сменя с... избори (:О). Предпоставките за да се смени правителство, от което гражданите не са доволни се свежда до неудобство да се наредят на опашка в почивен ден. Вражеско нашествие, преврат или гражданска война са много трудни да се случат, особено в развитите страни, заради подкрепата от други демократични правителства които иначе биха загубили съюзник.

## Революция
Революция в класическата си форма е средство за радикална промяна на политическа или икономическо статукво на мнозинството в дадена държава насочена срещу управляващите елити. Предпоставки за революциите могат да бъдат рязката загуба на представителност на елит на дадена държава и провеждането на силна подтиснатост към масите население. След изчерпване на всички еволюционни и реформистки опити на дадена власт, чрез еднолични действия или чрез избори, не довеждащи до съществено подобряване на социалната и икономическата среда острирте противоречия между угнетени и управлаващи се намират в състояние на предреволюционна обстановка. Ако масите имат единна представа за това какво трябва да се прави при небходимия повод избухва революция. Основен двигател е населението с цел премахване на старата власт из основи. Революциите имат стихиен характер. Виж - Френската буржоазна революция, Великата Октомврийска революция.

Изборите сами по себе си не могат самостоятелно и категорично да защитят гражданските права и интереси. Корупцията, неравенството, бедността и дезинформацията са съществени пречки. Въпреки че не се упражнява максимално, изборите дават реална власт на народа. Образовани хора с ясно разбиране за проблемите могат да разпознаят добрите предложения на кандидатите и да ги подкрепят на изборите. От нас зависи да добием образование, ясно разбиране за проблемите и да упражним правото си на глас.
